\chapter{L'oscillatore armonico}
Il sistema fisico più semplice da studiare in meccanica quantistica, contrariamente alla tradizione, non è la particella libera, in quanto l'operatore impulso (che sarebbe l'unico ad apparire nell'hamiltoniana) è un po' particolare e richiede una trattazione dedicata, che faremo in seguito.
Il sistema più semplice risulta invece essere l'oscillatore armonico, che studiamo qui in una dimensione.
Occupiamoci del problema fondamentale di individuare gli autovalori possibili dell'operatore hamiltoniano, e la loro probabilità associata.
Diamo innanzitutto l'operatore hamiltoniano, in cui sostituiamo già la costante $k$ della forza di richiamo con $m\omega^2$, in modo da evidenziare la frequenza naturale dell'oscillatore ($\omega^2=k/m$):
\begin{equation}
	\op H=\frac1{2m}(\op p^2+m^2\omega^2\op q^2).
	\label{eq:H-oscillatore}
\end{equation}
Chiamiamo $E_0,E_1,\dots,E_n,\dots$ i suoi autovalori, ordinati in modo crescente, ossia con $E_i\leq E_{i+1}$ per ogni $i$, e indichiamo di conseguenza gli autostati corrispondenti con $\ket{E_i}$.
L'autostato $\ket{E_0}$, per cui l'energia è minima, è anche chiamato \emph{autostato fondamentale}.
Cominciamo con un primo importante risultato.
\begin{teorema} \label{t:oscillatore-autovalori-positivi}
	Gli autovalori di $\op H$ di un oscillatore armonico sono tutti positivi.
\end{teorema}
\begin{proof}
	Preso uno stato qualunque $\ket{x}$, il valore di aspettazione dell'energia è
	\begin{equation}
		\avg{H}=\bra{x}\op H\ket{x}=\frac1{2m}(\bra{x}\op p^2\ket{x}+m^2\omega^2\bra{x}\op q^2\ket{x}).
	\end{equation}
	Ora, dato che $\op p$ è hermitiano, $\bra{x}\op p^2\ket{x}=\bra{x}\adj{\op p}\op p\ket{x}$ che è la norma di $\op p\ket{x}$, e lo stesso per la posizione, dunque sono entrambi positivi o nulli: allora $\bra{x}\op H\ket{x}\geq 0$ qualsiasi sia $\ket{x}$.
	Se vale per qualsiasi stato, sarà vero anche per gli autostati $\ket{E_i}$, e se li prendiamo normalizzati allora
	\begin{equation}
		0\leq\bra{E_i}\op H\ket{E_i}=E_i\braket{E_i}{E_i}=E_i
	\end{equation}
	cioè tutti gli autovalori non sono negativi.
	Se prendiamo poi l'autostato fondamentale $\ket{E_0}$, esso non può avere l'autovalore nullo: infatti $E_0=0$ se e solo se $\bra{E_0}\op H\ket{E_0}=0$, vale a dire
	\begin{equation}
		\frac1{2m}(\bra{E_0}\op p^2\ket{E_0}+m^2\omega^2\bra{E_0}\op q\ket{E_0})=0,
	\end{equation}
	ma sono tutti addendi non negativi quindi l'equazione è vera se e solo se $\bra{E_0}\op p^2\ket{E_0}=0$ e contemporaneamente $\bra{E_0}\op q^2\ket{E_0}$.
	Come prima, però, questi due sono la norma di $\op p\ket{E_0}$ e $\op q\ket{E_0}$, e ciò significherebbe che questi due vettori siano nulli, vale a dire $\op q\ket{E_0}=0$ e $\op p\ket{E_0}=0$, e di conseguenza $\ket{E_0}$ sarebbe un autostato simultaneo di $q$ e $p$.
	Questo fatto però viola il rapporto di indeterminazione per cui $\Delta q\Delta p\geq\frac{\hbar}2$ in \emph{qualsiasi} stato: in questo caso invece si avrebbe $\Delta q\Delta p=0$, in quanto sapremmo con precisione posizione e impulso (entrambi nulli).
	Allora è assurdo che $E_0$ sia nullo: se non è nemmeno positivo per quanto dimostrato precedentemente, allora $E_0>0$.
	Dato che $E_0$ è l'autovalore minimo, segue immediatamente che $E_i>0$ per ogni $i$, ossia ogni autovalore di $H$ è positivo.
\end{proof}

Nell'oscillatore armonico riconosciamo anche la simmetria che è presente anche nella controparte classica: i valori di aspettazione della posizione e dell'impulso sono zero, negli autostati di energia.
Infatti, preso un qualunque operatore $\op A$,
\begin{equation}
	\bra{E_i}[\op H,\op A]\ket{E_i}=\bra{E_i}\op H\op A\ket{E_i}-\bra{E_i}\op A\op H\ket{E_i}=E_i^*\bra{E_i}\op p\ket{E_i}-E_i\bra{E_i}\op p\ket{E_i}=0
\end{equation}
in quanto $E_i\in\R$.
Allo stesso tempo, il commutatore con $\op p$ vale
\begin{equation}
	[\op H,\op p]=\frac1{2m}[\op p^2+m^2\omega^2\op q^2,\op p]=\frac1{2m}[\op p^2,\op p]+\frac{m\omega^2}{2}[\op q^2,\op p]=\frac{m\omega^2}2(\op q[\op q,\op p]+[\op q,\op p]\op q)=i\hbar m\omega^2\op q\ne 0
	\label{eq:commutatore-Hp}
\end{equation}
cioè $\op q=[\op H,\op p]/i\hbar m\omega^2$.
Di conseguenza il valore di aspettazione di $q$ da un autostato di energia risulta
\begin{equation}
	\bra{E_i}\op q\ket{E_i}=\frac1{i\hbar m\omega^2}\bra{E_i}[\op H,\op p]\ket{E_i}=0.
\end{equation}
Con lo stesso ragionamento, calcolando $[\op H,\op q]$ si giunge a $\bra{E_i}\op p\ket{E_i}=0$.

Calcoliamo infine lo stato di energia minima: assumendo $\braket{E_0}{E_0}=1$, abbiamo
\begin{equation}
	E_0=\bra{E_0}\op H\ket{E_0}=\frac1{2m}(\bra{E_0}\op p^2\ket{E_0}+m^2\omega^2\bra{E_0}\op q^2\ket{E_0}),
\end{equation}
ma $\bra{E_0}\op p^2\ket{E_0}=\avg{p^2}$, e dato che $\avg{p}=0$ si ha $\Delta p^2=\avg{p^2}-\avg{p}^2=\avg{p^2}$ (analogamente per $q$), quindi\footnote{Sfruttiamo la disuguaglianza $a^2+b^2\ge 2ab$, per $a,b\in\R$: basta considerare $(a-b)^2\ge 0$ per dimostrarla.}
\begin{equation}
	E_0=\frac1{2m}(\avg{p^2}+m^2\omega^2\avg{q^2})=\frac1{2m}(\Delta p^2+m^2\omega^2\Delta q^2)\ge \frac1{2m}2m\omega\Delta p\Delta q=\omega\Delta p\Delta q\ge\frac{\hbar\omega}2,
\end{equation}
e in particolare vale proprio $\hbar\omega/2$ soltanto se $\Delta p=m\omega\Delta q$.
Pertanto lo stato di minima energia, che è allo stesso tempo lo stato di \emph{minima indeterminazione}, è dato da
\begin{equation}
	\begin{cases}
		\Delta p=m\omega\Delta q\\ \Delta p\Delta q=\frac{\hbar}2.
	\end{cases}
	\label{eq:oscillatore-armonico-stato-minima-energia}
\end{equation}

\section{Operatori di creazione e distruzione}
Per calcolare lo spettro dell'hamiltoniano, come faremo nella prossima sezione, ci conviene introdurre due nuovi operatori: definiamo
\begin{equation}
	\op a=\frac1{\sqrt{2\hbar m\omega}}(\op p-im\omega\op q)
	\label{eq:operatore-distruzione}
\end{equation}
e di conseguenza il suo aggiunto
\begin{equation}
	\adj{\op a}=\frac1{\sqrt{2\hbar m\omega}}(\op p+im\omega\op q).
	\label{eq:operatore-creazione}
\end{equation}
Essi sono chiamati rispettivamente operatore di \emph{distruzione} e di \emph{creazione}, per ragioni che vedremo più avanti.
Il loro prodotto è dato da
\begin{multline}
	\adj{\op a}\op a=\frac1{2\hbar m\omega}(\op p+im\omega\op q)(\op p-im\omega\op q)=\frac1{2\hbar m\omega}(\op p^2+im\omega\op q\op p-im\omega\op p\op q+m^2\omega^2\op q^2)=\\=\frac1{2\hbar m\omega}(\op p^2+im\omega[\op q,\op p]+m^2\omega^2\op q^2)=\frac{\op H}{\hbar\omega}+\frac{im\omega[\op q,\op p]}{2\hbar m\omega}=\frac{\op H}{\hbar\omega}-\frac12,
\end{multline}
mentre
\begin{equation}
	\op a\adj{\op a}=\frac{\op H}{\hbar\omega}+\frac12.
\end{equation}
Il commutatore tra i due operatori è dunque $[\op a,\adj{\op a}]=1$.
Possiamo anche ricavare l'hamiltoniano da questi due operatori, trovando che $\op H=\hbar\omega(\adj{\op a}\op a+\frac12)=\hbar\omega(\op a\adj{\op a}-\frac12)$, e di conseguenza
\begin{equation}
	[\op H,\op a]=\hbar\omega[\adj{\op a}\op a, a]=\hbar\omega([\adj{\op a}[\op a,\op a]+[\adj{\op a},\op a]\op a)=-\hbar\omega\op a,
\end{equation}
e anche, dato che il commutatore è antihermitiano, $[\op H,\adj{\op a}]=-\adj{[\op H,\op a]}=\hbar\omega\adj{\op a}$.

Ulteriormente, possiamo definire $\op N=\adj{\op a}\op a$ per ottenere i tre commutatori
\begin{equation}
	[\op a,\adj{\op a}]=1,\qquad [\op N,\op a]=-\op a,\qquad [\op N,\adj{\op a}]=\adj{\op a}.
	\label{eq:algebra-heisenberg}
\end{equation}
L'insieme di questi tre operatori forma un'algebra detta \emph{algebra di Heisenberg}, o algebra del conteggio.

\section{Spettro dell'hamiltoniano}
Sia $\ket{E}$ un autostato di $H$: prendiamo lo stato che risulta applicando l'operatore di distruzione $\op a$ introdotto precedentemente, e questa volta l'azione dell'hamiltoniana è
\begin{equation}
	\op H\op a\ket{E}=(\op H\op a-\op a\op H+\op a\op H)\ket{E}=([\op H,\op a]+\op a\op H)\ket{E}=-\hbar\omega\op a\ket{E}+\op a E\ket{E}=(E-\hbar\omega)\op a\ket{E},
\end{equation}
ossia $\op a\ket{E}$ è ancora un autostato dell'hamiltoniano, ma con l'autovalore (di $H$) diminuito di $\hbar\omega$.
Applicando nuovamente $\op a$ si ottiene un ulteriore autostato con autovalore diminuito di $2\hbar\omega$ rispetto a quello di partenza.
Troviamo quindi una catena di autovalori $\{E,E-\hbar\omega,E-2\hbar\omega,\dots\}$: essa non potrà continuare indefinitamente, perch\'e gli autovalori di $H$ sono tutti positivi.
Infatti si arriverà ad un certo stato $\ket{x}$ tale che $\op a\ket{x}=0$: applicando ancora $\op a$, non troviamo un autovalore diminuito di $\hbar\omega$, ma l'equazione	$\op H\op a\ket{x}=(E-\hbar\omega)\op a\ket{x}$ ma $\op a\ket{x}=0$ quindi essa si riduce a $0=0$, e ci si deve fermare a questo punto della catena di autovalori.
Se $E_0$ è l'autovalore minimo e $\ket{E_0}$ è il suo autostato, esso dovrà avere il valore minimo accettabile di energia, e sarà quindi tale che $\op a\ket{E_0}=0$.
Di conseguenza anche la sua norma è nulla, perciò
\begin{equation}
	0=\bra{E_0}\adj{\op a}\op a\ket{E_0}=\bra{E_0}\frac{\op H}{\hbar\omega}-\frac12\ket{E_0}=\Big(\frac{E_0}{\hbar\omega}-\frac12\Big)\braket{E_0}{E_0}
\end{equation}
poich\'e $\bra{E_0}\op H=\adj{\op H\ket{E_0}}=\op H\ket{E_0}=E_0\ket{E_0}$.
Risulta quindi
\begin{equation}
	E_0=\frac{\hbar\omega}2.
	\label{eq:oscillatore-armonico-energia-minima}
\end{equation}

Se ora guardiamo a $\adj{\op a}$, con un ragionamento analogo troviamo in un autostato di $H$ che
\begin{equation}
	\op H\adj{\op a}\ket{E}=([\op H,\adj{\op a}]+\adj{\op a}\op H)\ket{E}=(E+\hbar\omega)\adj{\op a}\ket{E},
\end{equation}
ossia $\adj{\op a}$ porta ogni autostato dell'hamiltoniano in un altro autostato con autovalore (sempre di $H$) aumentato di $\hbar\omega$.
Dunque, se partiamo da $\ket{E_0}$, possiamo applicare indefinitamente l'operatore o esiste un'energia massima che non si può oltrepassare?
Se esistesse un autostato $\ket{E_M}$ (per il quale $\op H\ket{E_M}=E_M\ket{E_M}$) tale che $\adj{\op a}\ket{E_M}=0$, si avrebbe come prima
\begin{equation}
	0=\bra{E_M}\op a\adj{\op a}\ket{E_M}=\bra{E_M}\frac{\op H}{\hbar\omega}+\frac12\ket{E_M}=\Big(\frac{E_M}{\hbar\omega}+\frac12\Big)\braket{E_M}{E_M},
\end{equation}
ma $E_M=-\hbar\omega/2$ contraddice il fatto che tutti gli autovalori di $H$ sono positivi, quindi un tale autostato non può esistere.

Abbiamo trovato dunque che gli autostati di $H$ soddisfano l'equazione
\begin{equation}
	\op H(\adj{\op a})^k\ket{E_0}=(E_0+k\hbar\omega)(\adj{\op a})^k\ket{E_0}=\Big(\frac{\hbar\omega}2+k\hbar\omega\Big)(\adj{\op a})^k\ket{E_0}=\Big(k+\frac12\Big)\hbar\omega(\adj{\op a})^k\ket{E_0},
\end{equation}
ossia che gli autovalori $E_n$ sono dati da
\begin{equation}
	E_n=\Big(\frac12+n\Big)\hbar\omega
	\label{eq:oscillatore-armonico-autovalori-hamiltoniano}
\end{equation}
per $n\in\{0,1,2,\dots\}$.
Questi devono necessariamente essere tutti e soli gli autovalori perch\'e, se ne esistesse uno con un espressione diversa, applicando $\op a$ ripetutamente non si incontrerebbe più l'autovalore $E_0$ (scendendo a ``gradini'' di $\hbar\omega$, verrebbe saltato) e si scenderebbe cos\`i in autovalori negativi, che è assurdo.
Non conoscendo se $H$ sia degenere o meno, non possiamo però affermare che gli autostati $\ket{E_n}$ relativi a tali autovalori sono unici.\footnote{L'hamiltoniano \emph{non è} degenere, quindi sono realmente tutti e soli gli autostati, ma questo lo dimostreremo più avanti.}

\section{Autostati di energia}
Semplifichiamo dunque la notazione e indichiamo gli autostati dell'hamiltoniano solo con $\ket{n}$, con $n\in\{0,1,\dots\}$, dove 
\begin{equation}
	\op H\ket{n}=\hbar\omega\Big(n+\frac12\Big)\ket{n}.
\end{equation}
In questa notazione, gli operatori di creazione e distruzione agiscono sugli autostati di $H$ con la regola $\op a\ket{n}=\sqrt{n}\ket{n-1}$ e $\adj{\op a}\ket{n}=\sqrt{n+1}\ket{n+1}$.
L'operatore ``numero'' $\op N$ agisce invece come
\begin{equation}
	\op N\ket{n}=\adj{\op a}\op a\ket{n}=\sqrt{n}\adj{\op a}\ket{n-1}=\sqrt{n}\sqrt{n}\ket{n}=n\ket{n}.
	\label{eq:oscillatore-armonico-operatore-numero}
\end{equation}

Per quanto abbiamo visto, questi stati si ottengono tutti applicando ripetutamente $\adj{\op a}$ allo stato fondamentale $\ket{0}$, ma in generale $(\adj{\op a})^n\ket{0}=\ket{n}$ non è normalizzato, anche se lo è $\ket{0}$.
Per calcolare la sua norma, vediamo prima come commutano $\op a$ e $(\adj{\op a})^n$, dato che dobbiamo calcolare $\bra{0}\op a^n(\adj{\op a})^n\ket{0}$.
Abbiamo già visto che $[\op a,\adj{\op a}]=[\op a,(\adj{\op a})^1]=1=1(\adj{\op a})^{1-1}$, dunque potremmo supporre che $[\op a,(\adj{\op a})^n]=n(\adj{\op a})^{n-1}$.
Dimostriamolo per induzione: se assumiamo che $[\op a,(\adj{\op a})^{n-1}]=(n-1)(\adj{\op a})^{n-2}$, allora troviamo
\begin{equation}
	\begin{split}
		[\op a,(\adj{\op a})^n]&=[\op a,\adj{\op a}(\adj{\op a})^{n-1}]=\\
		&=\adj{\op a}[\op a,(\adj{\op a})^{n-1}]+[\op a,\adj{\op a}](\adj{\op a})^{n-1}=\\
		&=\adj{\op a}(n-1)(\adj{\op a})^{n-2}+(\adj{\op a})^{n-1}=\\
		&=(n-1)(\adj{\op a})^{n-1}+(\adj{\op a})^{n-1}=\\
		&=n(\adj{\op a})^{n-1}.
	\end{split}
\end{equation}
Allora, abbiamo
\begin{equation}
	\begin{split}
		\bra{0}\op a^n(\adj{\op a})^n\ket{0}&=\bra{0}\op a^{n-1}\op a(\adj{\op a})^n\ket{0}=\\
		&=\bra{0}\op a^{n-1}\big(\op a(\adj{\op a})^n-(\adj{\op a})^n\op a+(\adj{\op a})^n\op a\big)\ket{0}=\\
		&=\bra{0}\op a^{n-1}[\op a,(\adj{\op a})^n]\ket{0}+\bra{0}\op a^{n-1}(\adj{\op a})^n\op a\ket{0}=\\
		&=\bra{0}\op a^{n-1}[\op a,(\adj{\op a})^n]\ket{0}
	\end{split}
\end{equation}
dove $\bra{0}\op a^{n-1}(\adj{\op a})^n\op a\ket{0}=0$ poich\'e $\op a\ket{0}=0$.
Sostituendo il commutatore con quanto trovato in precedenza, otteniamo
\begin{equation}
	\bra{0}\op a^n(\adj{\op a})^n\ket{0}=n\bra{0}\op a^{n-1}(\adj{\op a})^{n-1}\ket{0},
\end{equation}
di conseguenza iteriamo il calcolo fino ad ottenere
\begin{equation}
	\bra{0}\op a^n(\adj{\op a})^n\ket{0}=n!\braket{0}{0}.
\end{equation}
Per normalizzare gli autostati dell'hamiltoniana li ridefiniamo quindi come
\begin{equation}
	\ket{n}=\frac1{\sqrt{n!}}(\adj{\op a})^n\ket{0},
	\label{eq:oscillatore-armonico-autostati-ortonormali}
\end{equation}
perciò se $\braket{0}{0}=1$ allora anche $\braket{n}{n}=1$ per ogni $n\in\N_0$.

Essi ora formano un sistema ortonormale completo, quindi possiamo assumerli come base per il nostro spazio degli stati.
Infatti
\begin{equation}
	\begin{split}
		\braket{n}{m}&=\bra{0}\frac{\op a^n}{\sqrt{n!}}\frac{(\adj{\op a})^n}{\sqrt{m!}}\ket{0}=\\
		&=\frac1{\sqrt{n!m!}}\bra{0}\op a^{n-1}\op a(\adj{\op a})^m\ket{0}=\\
		&=\frac1{\sqrt{n!m!}}\bra{0}\op a^{n-1}[\op a,(\adj{\op a})^m]\ket{0}=\\
		&=\frac{m}{\sqrt{n!m!}}\bra{0}\op a^{n-1}(\adj{\op a})^{m-1}\ket{0}=\dots
	\end{split}
	\label{eq:oscillatore-armonico-ortonormalita-autostati}
\end{equation}
diminuendo ad ogni successivo passo le potenze di $\op a$ e $\adj{\op a}$, fino ad esaurirle, perciò
\begin{itemize}
	\item se $n<m$, si giunge a un multiplo di $\bra{0}\op a^{m-n}\ket{0}$, che è nullo;
	\item se $n>m$, si giunge a un multiplo di $\bra{0}(\adj{\op a})^{n-m}\ket{0}$, che è ancora nullo;
	\item se $n=m$, entrambi gli operatori arrivano alla potenza nulla, chè è l'identità, perciò si arriva a
		\begin{equation}
			\frac{m!}{\sqrt{n!m!}}\braket{0}{0}=\frac{m!}{m!}\braket{0}{0}=\braket{0}{0}=1,
		\end{equation}
\end{itemize}
quindi $\braket{n}{m}=\delta_{nm}$.

\section{Stati coerenti}
Matematicamente, gli \emph{stati coerenti} sono definiti come gli autostati ``destri'' dell'operatore di distruzione, cioè\footnote{L'attributo \emph{destri} attribuito agli autostati è importante in questo caso, perch\'e l'operatore di distruzione non è hermitiano, quindi se $\op a\ket{\alpha}=\alpha\ket{\alpha}$ non vale la relazione duale $\bra{\alpha}\op a=\alpha\bra{\alpha}$.}
\begin{equation}
	\op a\ket{\alpha}=\alpha\ket{\alpha}.
	\label{eq:stato-coerente}
\end{equation}
Possiamo esprimere questo stato in termini della base di autostati dell'hamiltoniano, ottenendo una serie $\serz{n}a_n\ket{n}$ con i coefficienti $a_n\in\C$ da determinare.
Dalla \eqref{eq:stato-coerente} otteniamo la relazione
\begin{equation}
	\alpha\serz{n}a_n\ket{n}=\op a\serz{n}a_n\ket{n}=\serz{n}a_n\op a\ket{n}=\serz{n}a_n\sqrt{n}\ket{n-1}.
\end{equation}
Nell'ultima serie, il primo termine è nullo per la presenza di $\sqrt{n}$, quindi possiamo far iniziare la sommatoria da $n=1$: allora traslando gli indici con $m=n-1$ abbiamo
\begin{equation}
	\serz{n}a_n\sqrt{n}\ket{n}=\ser{n}a_n\sqrt{n}\ket{n}=\serz{m}a_{m+1}\sqrt{m+1}\ket{m}.
\end{equation}

Per l'ortonormalità degli autostati dell'hamiltoniano allora possiamo ricavare una relazione di ricorrenza per i coefficienti: per $n,m\in\N_0$,
\begin{equation}
	\begin{aligned}
		\bra{n}\serz{m}a_{m+1}\sqrt{m+1}\ket{m}&=\bra{n}\alpha\serz{m}a_m\ket{m}\\
		\serz{m}a_{m+1}\sqrt{m+1}\braket{n}{m}&=\alpha\serz{m}a_m\braket{n}{m}\\
		\serz{m}a_{m+1}\sqrt{m+1}\delta_{nm}&=\serz{m}\alpha a_m\delta_{nm}\\
		a_{m+1}=\frac{\alpha}{\sqrt{m+1}}a_m.
	\end{aligned}
	\label{eq:ricorrenza-stati-coerenti}
\end{equation}
Per determinarli completamente ci basta dunque fissare il primo valore, per cui poniamo $a_0=1$ ottenendo cos\`i
\begin{equation}
	a_1=\alpha,\quad a_2=\frac{\alpha^2}{\sqrt{2}},\quad a_3=\frac{\alpha^3}{\sqrt{6}},\dots\quad a_n=\frac{\alpha^n}{\sqrt{n!}}.
	\label{eq:coefficienti-stati-coerenti}
\end{equation}
Completiamo l'opera normalizzandoli: la norma di uno stato coerente con autovalore $\alpha$ è
\begin{equation}
	\begin{split}
		\braket{\alpha}{\alpha}&=\serz{m}\frac{(\alpha^*)^m}{\sqrt{m!}}\bra{m}\serz{n}\frac{\alpha^n}{\sqrt{n!}}\ket{n}=\\
		&=\serz{m}\frac{(\alpha^*)^m}{\sqrt{m!}}\serz{n}\frac{\alpha^n}{\sqrt{n!}}\delta_{nm}=\\
		&=\serz{m}\frac{(\alpha^*)^m}{\sqrt{m!}}\frac{\alpha^m}{\sqrt{m!}}=\\
		&=\serz{m}\frac{(\alpha^*\alpha)^m}{m!}=\\
		&=\serz{m}\frac{\abs{\alpha}^{2m}}{m!}=e^{\abs{\alpha}^2}
	\end{split}
	\label{eq:norma-stato-coerente}
\end{equation}
dunque possiamo rappresentare gli stati coerenti come
\begin{equation}
	\ket{\alpha}=\exp\Big(\!\!-\frac{\abs{\alpha}^2}2\Big)\serz{n}\frac{\alpha^n}{\sqrt{n!}}\ket{n}.
	\label{eq:stato-coerente-autostati-H}
\end{equation}

Notiamo infine che lo stato fondamentale $\ket{0}$ è anch'esso uno stato coerente: possiamo allora scrivere
\begin{equation}
	\ket{\alpha}=\serz{n}\frac{\alpha^n}{\sqrt{n!}}\ket{n}=\serz{n}\frac{\alpha^n}{\sqrt{n!}}\frac{(\adj{\op a})^n}{\sqrt{n!}}\ket{0}=\serz{n}\frac{(\alpha\adj{\op a})^n}{n!}\ket{0}=\exp\big(\alpha\adj{\op a}\big)\ket{0}.
	\label{eq:stato-coerente-exp}
\end{equation}

\section{Soluzioni dell'equazione di Schr\"odinger}
In una dimensione, con un potenziale della forma $V(q)=q^2$, l'equazione di Schr\"odinger per la funzione d'onda $\psi$ nella base della posizione è
\begin{equation}
	\frac{\hbar^2}{2m}\psi''(q)+(E-q^2)\psi(q)=0.
	\label{eq:schrodinger-oscillatore-1d}
\end{equation}
In questa forma però risulta difficile da risolvere, anche perch\'e non conosciamo il valore di $E$.
Per evitarla usiamo, come abbiamo già fatto per ricavare lo spettro dell'hamiltoniano, gli operatori di creazione e distruzione.
Nella base delle coordinate, abbiamo per uno stato $\ket{\psi}$ (con la funzione d'onda $\psi(q)=\braket{q}{\psi}$)
\begin{multline}
	\bra{q}\op a\ket{\psi}=\bra{q}\frac{\op p-im\omega\op q}{\sqrt{2m\hbar\omega}}\ket{\psi}=\frac1{\sqrt{2m\hbar\omega}}(\bra{q}\op p\ket{\psi}-im\omega\bra{q}\op q\ket{\psi})=\\
	=\frac1{\sqrt{2m\hbar\omega}}\bigg[-ih\drv{\psi}{q}(q)-im\omega q\psi(q)\bigg]
\end{multline}
Possiamo dunque rappresentare $\op a$ come l'operatore in $L^2(\R)$
\begin{equation}
	f(q)\mapsto-\frac{i}{\sqrt{2}}\bigg[\sqrt{\frac{\hbar}{m\omega}}\drv{f}{q}(q)+\sqrt{\frac{m\omega}{\hbar}}qf(q)\bigg].
\end{equation}
Possiamo semplificare il tutto con un cambio di variabili: poniamo $y=\big(\frac{m\omega}{\hbar})^{-\frac12}q$, da cui $\drv{}{q}=\drv{y}{q}\drv{}{y}=\big(\frac{m\omega}{\hbar})^{-\frac12}\drv{}{q}$, ottenendo
\begin{equation}
	\op a=-\frac{i}{\sqrt{2}}\bigg(\drv{}{y}+y\bigg)
\end{equation}
ricordando sempre che $y$ (anche come variabile della funzione d'onda) non è più la variabile posizione ma il suo riscalamento definito poco fa.
Detto ciò, sappiamo che lo stato fondamentale soddisfa l'equazione $\op a\ket{0}=0$, da cui otteniamo l'equazione differenziale per la funzione d'onda $\psi_0$
\begin{equation}
	-\frac{i}{\sqrt{2}}\bigg[\drv{\psi_0}{y}(y)+y\psi_0(y)\bigg]=0\quad\longrightarrow\quad \drv{\psi_0}{y}(y)=-y\psi_0(y)
\end{equation}
che ha come soluzione (accettabile) $\psi_0(y)=A\exp(-y^2/2)$.
Normalizzando la funzione troviamo
\begin{equation}
	1=\norm{\psi_0}_2^2=\int_{-\infty}^{+\infty}\abs{\psi_0(y)}^2\,\dd y=A^2\int_{-\infty}^{+\infty}e^{-\frac{y^2}2}\,\dd y=A^2\sqrt{\pi}
\end{equation}
dunque $\psi_0(y)=\pi^{-\frac14}\exp(-y^2/2)$.

Analogamente, possiamo rappresentare in $L^2(\R)$ nella base della posizione anche l'operatore di creazione $\adj{\op a}$ come $-\frac{i}2\big(\drv{}{y}-y\big)$.
Possiamo dunque determinare le funzioni d'onda degli stati più energetici con l'equazione $\braket{y}{n}=\frac1{\sqrt{n!}}\bra{y}(\adj{\op a})^n\ket{0}$ per cui
\begin{equation}
	\psi_n(y)=\frac{(-i)^n}{\sqrt{n!}}\bigg[-\frac{i}{\sqrt{2}}\bigg(\drv{}{y}-y\bigg)\bigg]^n\psi_0(y)=\frac1{\sqrt{2^nn!}}\bigg(y-\drv{}{y}\bigg)^n\psi_0(y)=\frac1{\sqrt{2^nn!}}\bigg(y-\drv{}{y}\bigg)^ne^{-\frac{y^2}2}.
\end{equation}

Possiamo costruire una soluzione come di seguito: per grandi valori di $y$, ipotizziamo che l'autostato di ordine $n$ abbia una funzione d'onda asintotica a $y^n\exp(-y^2/2)$.
Dato che $\psi_n\to 0$ per $\abs{y}\to+\infty$, possiamo approssimare l'equazione di Schr\"odinger da $-\psi_n''(y)+y^2\psi_n(y)=(2n+1)\psi_n(y)$ a $-\psi_n''(y)+y^2\psi_n(y)=0$, e nel momento in cui trascuro il secondo membro l'equazione non dipende più da $n$.
Cominciamo quindi a costruire la soluzione: partiamo da una funzione prova del tipo $\psi_n(y)=\exp(-\beta y^k)$.
Risulta $\psi_n'(y)=-\beta ky^{k-1}\exp(-\beta y^k)=-\beta ky^{k-1}\psi_n(y)$ e $\psi_n''(y)=-\beta k(k-1)y^{k-2}\psi_n(y)+\beta ky^{k-1}\psi_n'(y)$ dunque riscriviamo l'equazione di Schrodinger come
\begin{equation}
	-\psi_n''(y)+y^2\psi_n(y)=e^{-\beta y^k}\big[-\beta^2k^2y^{2k-2}+\beta k(k-1)y^{k-2}+y^2\big]\sim e^{-\beta y^k}(-\beta^2k^2y^{2k-2}+y^2)
\end{equation}
e affinch\'e l'espressione tenda a zero per $\abs{y}\to+\infty$ deve essere uguali le potenze di $y$, ossia $k=2$.
A questo punto troviamo
\begin{equation}
	-\psi_n''(y)+y^2\psi_n(y)\sim e^{-\beta y^2}(1-4\beta^2)y^2
\end{equation}
e con gli stessi vincoli ($\psi_n\to 0$) troviamo che $1-4\beta^2=0$, ossia $\beta=\frac12$.
La funzione $\exp(-y^2/2)$ è una buona approssimazione iniziale, per grandi valori di $\abs{y}$, della funzione d'onda del sistema.
Possiamo fare di meglio: aggiungiamo un termine polinomiale, con $\psi_n(y)=y^a\exp(-y^2/2)$.
Otteniamo $\psi_n'(y)=(ay^{a-1}-y^{a+1})\exp(-y^2/2)$ e $\psi_n''(y)=\big[a(a-1)y^{a-2}-(2a+1)y^a+y^{a+2}\big]\exp(-y^2/2)$, perciò
\begin{equation}
	\begin{aligned}
		\big[-a(a-1)y^{a-2}+(2a+1)y^a-y^{a+2}\big]e^{-\frac{y^2}2}+y^ae^{-\frac{y^2}2}y^2&=(2n+1)y^ae^{-\frac{y^2}2}\\
		\big[-a(a-1)y^{a-2}+(2a+1)y^a\big]e^{-\frac{y^2}2}&=(2n+1)y^ae^{-\frac{y^2}2}
	\end{aligned}
\end{equation}
e mantenendo solo i termini di ordine maggiore risulta
\begin{equation}
	(2a+1)y^ae^{-\frac{y^2}2}=(2n+1)y^ae^{-\frac{y^2}2}
\end{equation}
per cui evidentemente $a=n$, perciò la soluzione è la funzione $\psi_n(y)=y^n\exp(-y^2/2)$.
Potremmo ancora proseguire aggiungendo altri termini ``correttivi'', ma ci fermiamo qui.

\section{Oscillatore armonico multidimensionale}
In più dimensioni, l'operatore hamiltoniano dell'oscillatore armonico è analogo alla versione unidimensionale, ma con gli operatori posizione e impulso vettoriali anzich\'e scalari, ossia
\begin{equation}
	\op H=\frac1{2m}(\op{\vec p}^2+m^2\omega^2\op{\vec q}^2)=\frac1{2m}\sum_{i=1}^d(\op p_i^2+m^2\omega^2\op q_i^2)
	\label{eq:hamiltoniano-oscillatore-armonico-multidim}
\end{equation}
dove $d$ è la dimensione del sistema.
Possiamo definire l'hamiltoniano della coordinata $i$-esima $\op H_i=\frac1{2m}(\op p_i^2+m^2\omega^2\op q_i^2)$ cos\`i che $\op H=\sum_{i=1}^d\op H_i$.
Dal commutatore $[\op q_i,\op p_j]=i\hbar\delta_{ij}$ è evidente che gli hamiltoniani di differenti coordinate sono compatibili.

Chiamiamo $\ket{n_1,\dots,n_d}$ lo stato tale per cui $\op H_j\ket{n_1,\dots,n_d}=\hbar\omega(n_j+\frac12)$: sono gli stati in cui i vari $\op H_i$ sono diagonali.
Inoltre
\begin{equation}
	\op H\ket{n_1,\dots,n_d}=\sum_{i=1}^d\op H_i\ket{n_1,\dots,n_d}=\sum_{i=1}^d\Big(n_i+\frac12\Big)\hbar\omega\ket{n_1,\dots,n_d}=\hbar\omega\Big(\!N+\frac{d}2\Big)\ket{n_1,\dots,n_d}
\end{equation}
dove $N\defeq\sum_{i=1}^dn_i$.

Lo stato fondamentale ha $N=0$, e dato che ogni $n_i$ è non negativo l'unico modo per ottenere zero è che $n_i=0$ per ogni $i\in\{1,\dots,d\}$.
Dato che ognuno di questi numeri è univocamente determinato, lo stato fondamentale non è degenere.
Gli stati di energia maggiore però non lo sono: se già $N=1$ si hanno $d$ possibili combinazioni che danno $N=1$.
In generale, il grado di degenerazione dello stato $N$ è il numero di modi in cui si può ottenere $N$ con $d$ interi positivi o nulli, ossia
\begin{equation}
	\frac{d(N+d-1)!}{d!N!}=\frac{(N+d-1)!}{(d-1)!N!}=\binom{N+d-1}{N}.
\end{equation}
Notiamo anche qui che se $N=0$ si ha sempre 1.

